#polski 
[[Kordian]]


Do klęski tytułowego bohatera dramatu Juliusza Słowackiego przyczyniło się wiele czynników.

Dlaczego Kordian poniósł klęskę?

- Kordian w pojedynkę próbował oswobodzić Polskę.
- Brak dojrzałości i wybujała wyobraźnia głównego bohatera nie pozwoliły mu racjonalnie myśleć.
- Brak planu.
- Brak umiejętności zbudowania poparcia dla swoich planów.
- Czynniki zewnętrzne - bierność narodu, wpływ losu - szatana na dzieje głównego bohatera.


Kordian przegrał przede wszystkim dlatego, że **w pojedynkę chciał oswobodzić Polskę**. Utwór przekonuje o tym, że do tego celu konieczne jest zaangażowanie całego narodu. Osamotniony Kordian nie miał na to najmniejszych szans. Postrzegany był przez to jako szaleniec, a nie bohater.

Poza tym o klęsce zadecydowały również jego **indywidualne cechy charakteru**. Był człowiekiem o słabej psychice, niedojrzałym, nadwrażliwym, ze zbyt wybujałą wyobraźnią. Kordian okazał się również bardzo naiwny. Zwłaszcza wtedy, gdy twierdził, że zabicie cara będzie równoznaczne z oswobodzeniem Polski.

Bohater dramatu Słowackiego **nie posiadał określonego planu politycznego**. Nie wiedział co robić dalej, gdy zrealizuje swój plan. Skupił się na poświęceniu swojego życia w ofierze za wolność narodu, co było zupełnie niepotrzebne.

Kordian skompromitował się tak naprawdę, ponieważ **nie udało mu się zrealizować swoich idei**. Zamach na życie cara miał być początkiem wolności narodu polskiego. Jego hasło:

> *"Polska Winkelriedem narodów"*

okazało się pustym frazesem, nierealną ideą.


Na klęskę Kordiana miały również wpływ czynniki zewnętrzne:

- bierność ludzi wobec sprawy niepodległości,
- wpływ szatana na przebieg wydarzeń.

Kordian jest smutnym przykładem osoby, która piękne idee potrafi zaprzepaścić przez brak odpowiedniego wsparcia i planu.