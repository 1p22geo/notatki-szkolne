#polski 
[[Kordian - bajki]]

```
Głównym bohaterem jest oczywiście Kordian. Postać bardzo skomplikowana, niejednorodna, z otwartą historią wynikającą z niejednoznacznego zakończenia utworu.
Kiedy go poznajemy to młodzieniec, który trawiony jest „jaskółczym niepokojem”, ma poczucie bezsensu życia. Jako poeta próbuje to wyrazić w swojej poezji. Poczucie pustki w połączeniu z przekonaniem o tym, że jest niezrozumiany przez otoczenie, popycha go do samobójstwa. Po nieudanej próbie samobójczej bohater przemierza Europę w poszukiwaniu celu i sensu swojego istnienia. Szuka go w kontakcie w literaturze, miłości, religii. W końcu trafia na Mont Blanc, gdzie dokonuje aktu wyboru swojej drogi życiowej. Prezentuje się jako wyższy od innych, widzący więcej i lepiej, a jednocześnie cały czas ma wątpliwości co do własnych sił. Jako spiskowiec gotowy zabić cara przeciwstawia się całemu światu, w tym niedoszłym spiskowcom, ostatecznie jednak nie jest w stanie wykonać tego bardzo wątpliwego etycznie gestu, z czego sam zdaje sobie sprawę. Po nieudanym zamachu jeszcze raz jego wątpliwość w samego siebie zostaje poddana w wątpliwość w szpitalu wariatów. Kordian to postać o dobrym sercu, bardzo emocjonalna, żywiołowa, przeżywająca rzeczywistość na własny sposób. Permanentnie niestety towarzyszy mu uczucie niespełnienia, osamotnienia i niezrozumienia. To zaś pośrednio przyczynia się do rozdarcia wewnętrznego bohatera między poczuciem wielkości i wyjątkowości a przekonaniem o życiowej porażce.
```

```
Pierwsza opowieść Grzegorza to bajka o Janku co psom szył buty – Grzegorz opowiada Kordianowi o chłopcu, który niespecjalnie miał ochotę się uczyć, do czego zmuszała go matka; w końcu uciekł on z domu. Planował dostać się na jakiś statek, ale po drodze spotkał królewski orszak.

Na chłopca zwrócił uwagę król, który oddelegował Janka do szycia butów swoim psom. Okazało się jednak, że chłopiec już po trzech dniach awansował na szambelana. Po sześciu był rządcą prowincji, a 12 dnia był już „panem”. Mógł sprowadzić na dwór swoją matkę. Pomógł plebanowi w nominacji na biskupa. Temu samemu plebanowi, który niewiele wcześniej nakazał wysłać Janka na nauki do szewca. Bajka pokazuje, że czasami przymuszenie do aktywnego działania jest potrzebne i daje wielkie rezultaty.

Druga opowieść to wspomnienie Grzegorza z czasów walk napoleońskich, w których opiekun Kordiana brał udział. Grzegorz opowiada o nowej perspektywie oglądu rzeczywistości, którą uzyskał po wejściu na piramidy podczas walk o Egipt w 1798 roku. Opiekun zdaje się podkreślać, że walki o wolność i niepodległość są wartością samą w sobie, a jednocześnie naznaczone są boskim błogosławieństwem.

Ostatnia opowieść dotyczy Kazimierza, który po klęsce wojsk Napoleona podczas wyprawy na Moskwę w 1812 roku dostał się do rosyjskiej niewoli. Mężczyzna nie był jednak gotowy podporządkować się zasadom obowiązującym jeńców. Rzucił się na tatarskiego pułkownika, którego wyrzucił do wody, przyczyniając się tym samym do jego śmierci. W końcu sam Kazimierz również zginął, była to jednak śmierć honorowa.
Kordian na chwilę zdaje się koncentrować na opowieściach Grzegorza, szybko jednak powraca dla charakterystycznej na siebie, zniechęconej pozy. Zdaje się być znudzony, pozbawiony jakiegokolwiek celu w życiu. Jego egzystencjalne rozważania przerywa jednak głos nadchodzącej Laury – ukochanej bohatera.
```