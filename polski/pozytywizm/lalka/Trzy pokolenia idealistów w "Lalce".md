#polski 

1 pokolenie - Ignacy Rzecki

Ignacy Rzecki to jeden z głównych bohaterów „Lalki” Bolesława Prusa. O jego losach dowiadujemy się nie tylko dzięki opowieści obiektywnego narratora, ale i również z „Pamiętnika starego subiekta”, wplatanego pomiędzy poszczególne rozdziały. Narratorem w pamiętniku jest sam Ignacy. Sięga tam aż do lat 30. XIX wieku, czyli swojego dzieciństwa, opowiada o czasach napoleońskich jak i jemu współczesnych.

Ignacy to wzór patrioty i idealisty. Wziął udział w Wiośnie Ludów w 1848 roku i walczył na Węgrzech. Stracił tam swojego przyjaciela Augusta Katza, który popełnił samobójstwo, nie mogąc znieść myśli o porażce. Rzecki wielokrotnie wspomina go w pamiętniku. Augusta Katza znał ze sklepu Minclów – zajmował się tam mydłem. Z czasem tęsknota za nim doprowadzał go do myśli o pójściu w jego ślady. Później Rzecki przebywał w urzędzie celnym w Tomaszowie, przesiedział rok w rosyjskim więzieniu w Zamościu i w końcu wrócił do Warszawy. Mimo wszystko nie zwątpił i ciągle wierzył, że wkrótce powróci potomek Napoleona i wybawi ich kraj.

Rzecki był zarządcą sklepu. Całe jego życie kręciło się wokół pracy – przybywał tam od otwarcia do zamknięcia, a w wolne dni obmyślał wygląd wystawy. Był bardzo przywiązany do miejsca, w którym mieszkał. Najwięcej czasu spędzał samotnie w swoim mieszkaniu. Marzył o wyjeździe za granicę  lub na wieś – _„im mniej wychodził, tym częściej marzył o jakiejś dalekiej podróży na wieś lub za granicę”_, jednak kiedy już wsiadł do pociągu, wysiadł po kilku stacjach, zostawiając tam swoje bagaże, które odzyskał po jakimś czasie.

Ignacy odegrał wiele roli w życiu Wokulskiego. Był mu przyjacielem, ojcem i niezawodnym współpracownikiem. Po powrocie Stanisława z powstania i zesłania, pozwolił mu zamieszkać u siebie. Tolerował jego wybryki, zapraszanie nieznajomych kolegów, wynalazki, markotne nastroje. Kiedy Wokulski wyjechał na wojnę, przejął jego sklep i nie tylko się nim opiekował, ale też dbał o dobrą sprzedaż i zwiększał ją. Po niespodziewanym powrocie Wokulskiego z wojny, był bardzo szczęśliwy. Nie mógł pojąć wielu jego poczynań, a jednak mu wierzył, lojalnie bronił i tłumaczył.

Rzecki miał skłonności do filozofowania, o czym świadczy scena, gdzie bawi się zabawkami, wystawionymi w oknie sklepu. Możemy dopatrzyć się w nich metafor życia, postaci Wokulskiego czy arystokracji. Ignacy miał tendencję do wracania myślami w przeszłość, jak widać z jego pamiętnika.

Rzecki zmarł prawdopodobnie na zawał serca. Jego złe samopoczucie spowodowane było upadkiem wiary w wyzwolenie przez potomka Bonapartych po śmierci Napoleona IV oraz propozycja zastąpienia Wokulskiego w prowadzeniu spółki. Uchodził on za relikt przeszłości - ostatniego idealistę.


2 pokolenie - Stanisław Wokulski

Stanisław Wokulski jest głównym bohaterem "Lalki" Bolesława Prusa. Pochodzi ze zubożałej szlacheckiej rodziny. W młodości z przymusu pracował jako kelner w winiarni u Hopfera. Jego naukowe zainteresowania były hamowane przez ojca, który wymagał części jego pensji, by mógł ją przeznaczyć na wygranie "procesu".

Brał udział w powstaniu styczniowym, za co został zesłany do Irkucka na Syberii. Spędził tam 7 lat i odmroził ręce.
